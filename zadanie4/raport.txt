Rafał Cieślak
Ćwiczenie z sieci bayesowskich
realizowane w ramach przedmiotu Sztuczna Inteligencja
w ramach studiów na kierunku Informatyka
na Uniwersytecie Wrocławskim
semestr letni 2014/2015

==============================
Ćwiczenie z sieci bayesowskich
==============================

1. Temat/dane
	Przygotowana przeze mnie sieć powstała na podstawie danych znalezionych w
serwisie [1], a dokładniej w oparciu na zestawy danych dostępne na stronie [2].
Są to dane pochodzace z ankiet przeprowadzonych w dwu portugalskich szkołach
średnich skorelowane z wynikami w nauce ankietowanych studentów.
	Pytania zadawane w ankietach próbują nakreślić obraz ucznia, jego sytuację
rodzinną, oraz ustalić jakie czynniki wpływają na wyniki w nauce. Zebrane
rekordy zawierają odpowiedzi na około 30 pytań oraz trzy oceny (semestralne i
końcową) uzyskane przez ucznia.
	Spośród tych danych wybrałem tylko kilka czynników, których wpływ na oceny
badam, każdą z 30 odpowiedzi studenta należałoby traktować jako osobną zmienną
losową, co utworzyłoby bardzo dużą sieć, ograniczyłem się zatem do pewnego
podzbioru tych zmiennych, dobranego tak, by oparta na nim sieć była możliwie
ciekawa i zawierała dużo wzajemnych zależności.
	Zestawy danych, z których korzystałem, zostały sporządzone przez Paulo
Corteza [3] i zawierają kilkaset pozycji, więc są wystarczająco duże by obliczać
rzeczywiste prawdopodobieństwa warunkowe.
	Przed wykorzystaniem danych do stworzenia sieci poddałem je drobnej obróbce.
Niektóre z odpowiedzi pogrupowałem w jedną zbiorową (np. tygodniowe spożycie
alkoholu oraz dzienne spożycie alkoholu zebrałem w jedną zmienną o wartości
uśredniającej te dwie zmienne). Pewne zmienne o wartości liczbowej
preztłumaczyłem na dyskretne wyróżniając kilka przedziałów wartości (np. ocenę
końcową - w portugali jest to liczba 0-20 - pogrupowałem na 5 poziomów:
niezaliczająca, zaliczająca, dobra, bardzo dobra, wzorowa). Takie uproszczenia
wiążą się z pewną utratą informacji, ale pozwalają skonstruować pożyteczniejszą
w praktyce sieć.
	Podzbiór zmiennych, które wybrałem do rozważań, to:
	- G1, G2, G3 - oceny (z języka ortugalskiego): za pierwszy semestr, za drugi,
oraz całoroczna
	- Age - wiek ucznia (15,16,17,18,19-22)
	- Sex - płeć (M/F)
	- Alcohol - wypadkowa spożycia alkoholu (none, little, lots)
	- Absences - poziom liczby nieobecności (none, few, many, lots)
	- Failures - liczba niezaliczonych semestrów (0-3)
	- RomanticRelationship - posiadanie partnera (yes/no)
	- StudyTime - czas, który uczeń tygodniowo poświęca na naukę (1-4)
	- Freetime - czas w ciągu dnia, który uczeń uważa za wolny (1-5)

2. Wstępna analiza - automatyczna budowa sieci
	Za pomocą GeNIe nie udało mi się automatycznie zbudować jakkolwiek ciekawej
sieci z tak przygotowanego zestawu danych. W zależności od wyboru algorytmu
program generował sieci bardzo rzadkie, które albo posiadały łacznie tylko kilka
strzałek, lub miały topologię gwiazdy. Z takich sieci nie udało mi się wyciągnąć
żadnych ciekawych spostrzeżeń ani wniosków, skupiłem się zatem na ręcznym
zaprojektowaniu siatki zależności.

3. Ręczna budowa sieci bayesowskiej
	Ręcznie zbudowana sieć okazała się dużo przydatniejsza. Budowę oparłem po
części na przesłankach (zgadywałem na przykład, że wysokie spożycie alkoholu ma
związek z tendencjami do nieobecności), a po części na wynikach obliczeń
prawdopodobieństwa warunkowego (przy pomocy arkusza kalkulacyjnego Gnumeric).
Oczywiście, po zasugerowaniu programowi kształtu sieci, jaki bym oczekiwał,
prawdopodobieństa wyliczane były automatycznie. Czasami okazywało się, że moja
przesłanka była błędna, połączenia, które okazały się nie mieć istotnego wpływu
na drugą zmienną starannie usunąłem z mojej sieci.

4. Użyte narzędzie
	Do konstrukcji i badania sieci bayesowskiej użyłem wyłącznie programu GeNIe.
  Do pre-procesingu zestawu danych użyłem arkusza kalkulacyjnego Gnumeric.

5. Załączony widok sieci
  Utrzymuję raport w formacie tekstowym. Schemat sieci umieściłem się pod
adresem [4].

6. Weryfikacja poprawności działania sieci
	Ręczne testowanie bezpośrednich korelacji pomiędzy zmiennymi w większości
przypadków zgadało się z intuicyjnymi oczekiwaniami, a pozostałych przypadkach
związki między zmiennymi dało się wytłumaczyć naturą sieci lub użytych danych.
Wykonując liczne zapytania wobec mojej sieci nie znalazłem żadnych sprzeczności
(choć znalazłem pewne nieco askakujące wyniki).

7. Przykładowe zapytanie probabilistyczne w raporcie
  a) Jaką ocenę końcoworoczną otrzyma dziewczyna, która spożywa dużo alkoholu i
poświęca bardzo dużo czasu na naukę?
	- Poor - 11%
  - Sufficient - 37%
	- Good - 18%
	- Very good - 20%
	- Excellent - 15%
	b) Ile alkoholu spożywa osoba, o której wiemy że ma mnóstwo czasu wolnego i
mnóstwo nieobecności, a nie ma partnera?
	- none - 18%
	- little - 45%
	- lots - 36%

8. Opracowanie decyzji i użyteczności
	Wymyśliłem agenta podejmującego decyzję przy doradzaniu studentowi, czy
powinien iść na zajęcia, tj. decyzją jest jedna z możliwych częstości
opuszczania zajęć.
	Funkcja użyteczności zależy nie tylko od ocen końcowych, ale też od czasu
wolnego. Uznałem, że uczniom zależy nie tylko na dobrych wynikach w nauce,
miło byłoby też mieć trochę czasu dla siebie. Wartości funkcji dobrałem tak,
by każda ocena niezaliczająca bardzo zaniżała wartość użyteczności, a nie
zdanie do następnej klasy było uznawane za największą tragedię jaka może spotkać
ucznia. Dodatkowo znormalizowałem wartości tak, by dużo czasu wolnego było warte
mniej więcej tyle samo co same wzorowe wyniki w ocenach, a zupełny brak czasu
wolnego był nie tak zły jak jedynka w dzienniku.

9. Przykładowe obliczenie decyzji
	Oto wartości funkcji użyteczności w zależności od podjętej decyzji o
nieobecnościach dla ucznia - mężczyzny w wieku 19-22 lat, który już trzykrotnie
oblał klasę.
	none - 18.9
	few - -93.7
	many - 116.4
	lots - 57.7
	(no decision) - 4.2
Wyraźnie bardzo opłaca się poopuszczać nieco zajęć. Na pewno wyjdzie to na plus,
niż gdyby agent nie udzielił takiemu uczniowi porady, natomiast opóścić za mało
lekcji wyraźnie jest zgubne.

10. Obliczenie wartości dokładnej informacji (VPI)
	Dla tego samego agenta, wartość informacji o płci ucznia to 4.04. Natomiast
informacja o tym jak dużo się uczy (jest największa spośród wszystkich
zmiennych w mojej sieci) i wynosi 32.6.
	Zgadza się to z oczekiwaniami, aby agent mógł słusznie doradzić uczniowi, czy
może sobie pozwolić na wolne od szkoły, warto, by zadał kontr-pytanie: "A czy
ty się pracowicie uczysz?".






  [1] http://archive.ics.uci.edu/ml/
  [2] http://archive.ics.uci.edu/ml/datasets/Student+Performance
  [3] P. Cortez and A. Silva. Using Data Mining to Predict Secondary School
Student Performance. In A. Brito and J. Teixeira Eds., Proceedings of 5th FUtur
 BUsiness TEChnology Conference (FUBUTEC 2008) pp. 5-12, Porto, Portugal, April,
2008, EUROSIS, ISBN 978-9077381-39-7. [www3.dsi.uminho.pt/pcortez/student.pdf]
  [4] http://i.imgur.com/LOWrYbX.png
